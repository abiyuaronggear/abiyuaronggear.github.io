---
layout: post
title: "Doa Rosario Bahasa Latin"
category: prayer
---

#### Mystéria Gaudiósa
_in feria secunda et sabbato_
1. Annuntiatiónem Beátæ Maríæ Vírginis
2. Visitatiónem Beátæ Maríæ Vírginis
3. Nativitátem Dómini nostri Iesu Christi
4. Oblatiónem Dómini nostri Iesu Christi
5. Inventiónem Dómini nostri Iesu Christi in templo

#### Mystéria Dolorósa
_in feria tertia et feria sexta_
1. Agóniam Dómini nostri Iesu Christi in horto
2. Flagellatiónem Dómini nostri Iesu Christi
3. Coronatiónem spinis Dómini nostri Iesu Christi
4. Bajulatiónem Crucis
5. Crucifixiónem Dómini nostri Iesu Christi

#### Mystéria Gloriósa
_in feria quarta et Dominica_
1. Resurrectiónem Dómini nostri Iesu Christi a mórtuis
2. Ascensiónem Dómini nostri Iesu Christi in cáelum
3. Missiónem Spíritus Sancti in discípulos
4. Assumptiónem Beátæ Maríæ Vírginis in cáelum
5. Coronatiónem Beátæ Maríæ Vírginis in cáelum

#### Mystéria Luminósa
_in feria quinta_
1. Baptísma apud Iordánem
2. Autorevelátio apud Cananénse matrimónium
3. Regni Dei proclamátio coniúncta cum invitaménto ad conversiónem
4. Transfigurátio
5. Eucharístiæ Institútio


---


#### Signum Crucis
In nómine Patris et Fílii et Spíritus Sancti. Amen.


#### Credo
Credo in Deum Patrem omnipoténtem,<br>
Creatorem cæli et terræ,<br>
et in Iesum Christum, Filium Eius unicum,<br>
Dominum nostrum, <br>
qui concéptus est de Spíritu Sancto,<br>
natus ex Maria Virgine, <br>
passus sub Póntio Piláto,<br>
crucifixus, mórtuus, et sepúltus,<br>
descéndit ad ínferos,<br>
tértia die resurréxit a mórtuis,<br>
ascéndit ad cælos,<br>
sedet ad déxteram Dei Patris omnipoténtis,<br>
inde ventúrus est iudicáre vivos et mórtuos.

Et in Spíritum Sanctum,<br>
sanctam Ecclésiam cathólicam,<br>
sanctórum communiónem,<br>
remissiónem peccatórum,<br>
carnis resurrectiónem,<br>
vitam ætérnam. Amen.


#### Pater Noster
Pater noster, qui es in cælis:<br>
sanctificétur Nomen Tuum:<br>
advéniat Regnum Tuum:<br>
fiat volúntas Tua,<br>
sicut in cælo, et in terra.<br>
Panem nostrum<br>
cotidiánum da nobis hódie,<br>
et dimítte nobis débita nostra, <br>
sicut et nos<br>
dimíttimus debitóribus nostris.<br>
et ne nos indúcas in tentatiónem;<br>
sed líbera nos a Malo. Amen.


#### Ave Maria
Ave, María, grátia plena,<br>
Dóminus tecum.<br>
Benedícta tu in muliéribus,<br>
et benedíctus fructus ventris tui, Iesus.<br>
Sancta María, Mater Dei,<br>
ora pro nobis peccatóribus,<br>
nunc et in hora mortis nostræ.<br>
Amen.


#### Gloria Patri
Glória Patri<br>
et Fílio<br>
et Spirítui Sancto.<br>
Sicut erat in princípio,<br>
et nunc et semper<br>
et in sæ´cula sæculórum. Amen.

_Pada hari Jumat Agung, doa berikut dapat menggantikan Gloria Patri_<br>
**V.** Christus factus est pro nobis oboediens usque ad mortem.<br>
**R.** Mortem autem crucis.

_Pada hari Sabtu Suci, doa berikut dapat menggantikan Gloria Patri_<br>
**V.** Christus factus est pro nobis oboediens usque ad mortem, mortem autem crucis.<br>
**R.** Propter quod et Deus exaltavit illum: et dedit illi nomen, quod est super omne nomen.


#### Oratio Fatimae
O mi Iesu,<br>
dimitte nobis debita nostra,<br>
libera nos ab igne inferni,<br>
conduc in caelum omnes animas,<br>
praesertim illas quae maxime<br>
indigent misericordia tua. 


#### Salve Regina
Salve, Regína,<br>
Mater misericórdiæ,<br>
vita, dulcédo et spes nostra, salve.<br>
Ad te clamámus,<br>
éxsules fílii Evæ.<br>
Ad te suspirámus geméntes et flentes<br>
in hac lacrimárum valle.<br>
Eia ergo, advocáta nostra,<br>
illos tuos misericórdes óculos<br>
ad nos convérte.<br>
Et Iesum benedíctum fructum ventris tui,<br>
nobis, post hoc exsílium, osténde.<br>
O clemens, o pia, o dulcis Virgo María!

**V**. _Ora pro nobis, sancta Dei génetrix_.<br>
**R**. Ut digni efficiámur promissiónibus Christi.

_Orémus_.

Deus, cuius Unigénitus per vitam,<br>
mortem et resurrectiónem suam<br>
nobis salútis ætérnæ<br>
præmia comparávit,<br>
concéde, quæsumus:<br>
ut hæc mystéria sacratíssimo<br>
beátæ Maríæ Vírginis<br>
Rosário recoléntes,<br>
et imitémur quod cóntinent,<br>
et quod promíttunt assequámur.<br>
Per Christum Dóminum nostrum.<br>
Amen.


#### [Oratio ad Sanctum Michael]({% post_url /Prayers/2025-03-19-doa-kepada-santo-mikael %})